
---
title: "KSA Hemen krijgen nieuwe website en administratiemodule"
created_at:  2012-05-14 14:00:40.000000 -06:00
layout: blog_entry
author: Ivo Dancet
tags:
  - "Op maat"
filter:
  - markdown
---

# KSA Hemen krijgen nieuwe website en administratiemodule

KSA Noordzeegouw vernieuwde met by2.be haar hemenadministratie en [website][]. 
De website heeft een frisse look en is de nieuwe thuis voor alles wat betreft de hemen van KSA Noordzeegouw in Westouter. De administratie van de hemen verhuist zo van een oud MS-DOS systeem naar een modern Web 2.0 systeem "in the cloud". Wat dit voor de hemenadministratie betekent leg ik meteen uit.

## De website

<a href="http://www.flickr.com/photos/44127814@N06/7195657732/" title="website KSA Hemen by by2.be, on Flickr"><img src="http://farm8.staticflickr.com/7240/7195657732_b2c828eb02.jpg" width="500" height="472" alt="website KSA Hemen"></a>

De website is een perfect voorbeeld van onze aanpak voor het maken van websites. Op basis van de specifieke vraag van KSA Monsalvaet gingen we op zoek naar een speels design dat toch eenvoud van zicht en van navigatie hoog in het vaandel voert. Over het [resultaat][website] kun je zelf oordelen.

Naast de website als visueel aantrekkelijke trekpleister besteedden we ook aandacht aan het technische. De website is zonder onze tussenkomst eenvoudig aanpasbaar en inhoud zoals prentjes werd dicht beschikbaar gesteld met behulp van een distributed content delivery oplossing. Hierdoor kunnen de grote foto's op de voorpagina toch behoorlijk snel getoond worden.

[website]: http://www.ksahemen.be "Website KSA hemen"

## De administratiemodule

Ondanks een beperkt budget dient de administratiemodule toch vele doelen. Creativiteit en sterk doorpraten om overbodige balast en kosten te vermijden brachten ons tot een handig, betaalbaar en toch volledig eindproduct.

Ik geef nog snel een overzicht van enkele verwezenlijkingen in dit product.

### Eenvoud: een reservatie is een dossier

In plaats van tal van nieuwe venstertjes te gebruiken om bijvoorbeeld een reservatie te maken (organisatie, contactpersoon, facturatiegegevens, reservaties voor de verschillende hemen, ...) hebben we gekozen om dit zo dicht mogelijk bij de echte wereld te brengen. En de echte wereld? Dat is een document. Reserveren deden we vroeger op papier en wat een overzicht kun je daarmee behouden!

<a href="http://www.flickr.com/photos/44127814@N06/7171085662/" title="KSA overlapping by by2.be, on Flickr"><img src="http://farm8.staticflickr.com/7231/7171085662_d0b9589c80.jpg" width="470" height="500" alt="KSA overlapping"></a>

Eenmaal de reservatie gemaakt is volgen de volgende stappen in hetzelfde dossier waardoor steeds een volledige geschiedenis en overzicht zichtbaar blijft.

### Slim besparen: Nieuwe reservatie vanaf bestaande reservatie

Een van de plaatsen waar veel tijd kon worden gewonnen is het ingeven van de gegevens van contactpersonen, organisatie enz. bij het maken van een nieuwe reservatie. Traditioneel zou dit kunnen gebeuren met behulp van een auto-aanvulveld. Dit is een veld waarin - na het tikken van enkele karakters - de mogelijke namen komen. Eens je selecteert worden de resterende velden ingevuld. Zo zou je bijvoorbeeld bij het intikken van een stuk van de naam van de organisatie alle gegevens van de organisatie ingevuld zien. Handig!

Dat hebben we niet gedaan. Dit werk zou wat meer gekost hebben dan onze eindoplossing en daarbij zou dit hier voor de organisatie en voor de contactpersoon gedaan moeten worden.

<a href="http://www.flickr.com/photos/44127814@N06/7171085334/" title="KSA filteren by by2.be, on Flickr"><img src="http://farm9.staticflickr.com/8007/7171085334_eff173f39f.jpg" width="500" height="204" alt="KSA filteren"></a>

We kozen ervoor om in het overzicht waar je op krachtige manieren kan filteren op organisatie, contactpersoon, enzovoort snel een nieuwe reservatie kan aanmaken met dezelfde gegevens. Aan de aanpak zijn naast de prijs nog voordelen verbonden. Meteen worden alle gegevens ingevuld (organisatie, contactpersoon, facturatiegegevens) in plaats van ze een voor een aan te vullen. Daarnaast maken we gebruik van de zoekfunctie die sowieso veel gebruikt wordt. Hierdoor valt er ook voor de administratie minder te leren.

### Minder administratie: back-ups, automatische handelingen

Als laatste wil ik een aantal kleine voordelen vermelden.

De DOS-versie draaide op welgeteld één computer. Eén van de redenen om met ons in zee te gaan was de vrees dat die ene computer het op een dag zou laten afweten. Onze web-oplossingen houden steeds back-ups in waardoor verlies van data niet meer is dan een geest uit het verleden.

<a href="http://www.flickr.com/photos/44127814@N06/7171085938/" title="KSA documenten by by2.be, on Flickr"><img src="http://farm8.staticflickr.com/7079/7171085938_29f4974ff5.jpg" width="500" height="471" alt="KSA documenten"></a>

Een ander voordeel is de mogelijkheid van het programma om een aantal zaken geautomatiseerd te doen. Een aantal documenten moesten vroeger per post worden opgestuurd. Niet alleen betekent dit een kost (de post en werkuren), het betekent ook een fikse vertraging. Door deze documenten automatisch per e-mail te versturen kunnen we dus een mooie besparing verwezenlijken.

De persoon die de administratie verzorgt werkt geen volledige dagen op kantoor. De totale beschikbaarheid van een online applicatie speelt dus handig in op de noden van deze administratie.

Ik kan nog wel even verder gaan, maar de blog is al meer dan lang genoeg. Contacteer ons gerust indien je de noden die we oplosten herkent of indien je ook van deze applicatie zou kunnen gebruik maken! We spreken dan eens af om te ontdekken wat de mogelijkheden zijn.
